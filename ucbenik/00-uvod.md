# Uvod

Pričujoči zapiski in navodila za vaje so polna dobrih nasvetov za delo z računalnikom.
Še posebej v navodilih za vaje je ponavadi razloženo skoraj vse, kar potrebujete za rešitev nalog.

Naloga asistentov in demonstratorjev na vajah je, da so vam pri reševanju nalog v pomoč, vaša pa, da naloge rešite. 
Če vam na vajah zmanjka časa, vam toplo priporočamo, da preostanek nalog rešite doma.

Na začetku vsakega sklopa vaj je naveden seznam programske opreme, ki jo potrebujete za vaje.
Programske opreme ne nameščajte med vajami, razen če vam za to ostane čas.

Kmalu boste lahko opazili, da v navodilih nalog posebno pozornost posvečamo uporabi tipkovnice
in temu, da vas spodbujamo k iskanju ter uporabi dokumentacije. Namen teh navodil je, da boste z vajo
postali učinkovitejši uporabniki računalnika - tudi če to pomeni, da vam bodo zato naloge na začetku vzele
dlje časa. Najbolje, kar lahko naredite, je, da tem nasvetom sledite tudi, ko niso posebej napisani.

## Zahvale

Učbenik črpa tudi iz gradiv iz prejšnjih let: iz zapiskov za predavanja, ki jih je pripravil Andrej Bauer, in iz vaj, ki jih je pripravil Matjaž Zaveršnik.
Pripombe in dopolnitve k vajam so prispevali tudi demonstratorji:

- Maja Abraham,
- Lenart Bučar
- Ana Luetić,
- Matej Rojec,
- Anej Rozman,
- Anja Rupnik,
- Jakob Schrader,
- Jure Smolar,
- Beno Učakar,
- Patrik Žnidaršič.

